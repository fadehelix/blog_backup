title: 'Cześć, jestem nowy w firmie'
author: Adam Dziendziel
tags:
  - HR
  - Ludzie
  - Relacje
  - Obserwacje
  - ''
categories:
  - Ludzie
date: 2017-02-18 15:23:00
---
W każdej firmie występuje rotacja pracowników - projekty i technologie się zmieniają, zespoły przegrupowują, jedni ludzie odchodzą, a inni przychodzą. I to właśnie o tych ostatnich postanowiłem napisać parę słów wynikających z moich doświadczeń w różnych firmach oraz wysnutych na ich podstawie przemyśleń. Koniecznie muszę zaznaczyć iż wszystko, co poniżej, jest opisywane z perspektywy firmy w branży IT, 
a modelem jest programista, lub inny pracownik techniczny.

## Kim jest "nowy"?
uż na etapie rozmowy kwalifikacyjnej rekruter dostaje dużo informacji zarówno o umiejętnościach technicznych, jak i charakterze i osobowości kandydata. Te informacje powinny nam już powiedzieć, jak dużego wsparcia może potrzebować w nowych warunkach nowy pracownik. W IT z jednej strony jest  prosto, bo mamy zazwyczaj do czynienia z introwertykami, którzy chcą jak najwydajniej wykonywać swoją pracą i sami sobie optymalizują swoje najbliższe otoczenie. Jednak z drugiej strony ludzie ci nie dają jasnych sygnałów czego potrzebują od administracji

## Co on może czuć?
Stres - to oczywiste. I teraz w zależności od charakteru "młodego" oraz atmosfery w zespole może objawić się on w różny sposób.
Zdarza się, że zamiast spodziewanej nieśmiałości i niepewności, nowy pracownik jest nastawiony konfrontacyjnie i chce pokazać jaki jest dobry i nie potrzebuje pomocy. Jeśli zacznie stawiać wyzwania członkom zespołu, którzy nie nawykli do rywalizacji, to oni mogą poczuć się zagrożeni.  Obie skrajności nie są dobre, bo wydłużają okres wdrażania się w projekt i trzeba je "wyrównać".

## Jak ułatwić mu integrację z otoczeniem?
Przede wszystkim, poza umieszczeniem imienia i nazwiska, warto wysłać ogólnofirmowego maila z imieniem, nazwiskiem, stanowiskiem oraz - to ważne w większych firmach - zdjęciem nowego pracownika. Można dodać także mocne "skille" oraz zainteresowania (choćby tylko te zawodowe). W tym momencie nawet wyjadacze z długim stażem pracy i scementowanymi relacjami w firmie mają pobieżne pojęcie o nowej osobie oraz podstawowe dane - a nuż w końcu nadarzy się okazja do porozmawiania o ulubionej drużynie piłkarskiej ;)

Nowy pracownik powinien dostać mentora technicznego, który, poza wdrażaniem w projekt,  pomoże również w takich sprawach jak zwyczaje w firmie, nakręci poznawanie się nowego ze starymi pracownikami oraz będzie słuchał oraz obserwował reakcje oraz zachowania podopiecznego. Taka psychoanalityczna robota może pomóc zapobiegać eskalacji stresu i wzmocnić pewność siebie w nowym miejscu. Poza tym świadomość, że zawsze jest ktoś do kogo można się zwrócić z każdym pytaniem bardzo obniża stres.

Warto, aby przynajmniej najbliżsi współpracownicy otworzyli się  na nową osobę i postarali się ją  lepiej poznać poprzez np. rozmowę o zainteresowaniach, jej oraz własnych projektach. Takie wymuszenie trochę głębszych i serdecznych relacji jest istotne szczególnie, gdy ktoś zmieniając pracę zmienił także miejsce zamieszkania na inne miasto, lub kraj. W dużej mierze to od ludzi z którymi blisko przebywa przez większość dnia zależy opinia o nowym miejscu zamieszkania.

Bardzo pomocne jest wspólne wychodzenie na lunch, lub - jak to jest w Fingo - jedzenie przy wspólnym stole w jadalni z innymi pracownikami z całej firmy. Mi osobiście dzięki temu udało się swego czasu poznać większość ludzi w ciągu, mniej więcej, tygodnia :) 
A tak przy okazji mała dygresja dotycząca zwyczaju jadania obiadu przy komputerze - to jest zło i to z wielu powodów, więc starajcie się to eliminować;)

Gdy idziecie grać w piłkarzyki, lub inne gry będące przerywnikiem w pracy zapraszajcie nowego. Jest to taki zdrowy odpowiednik bardziej zwyczajowego pytania "ej, idziesz na szluga? ".

Cześć, jestem Adam. Miło mi Cię poznać. Gdybyś potrzebował jakieś pomocy przychodź do mnie bez wahania. Miłego dnia! :)
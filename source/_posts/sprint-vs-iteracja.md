title: 'Walka wieczoru: Sprint vs Iteracja'
author: Adam Dziendziel
tags:
  - Scrum
  - DSP2017
  - Agile
categories:
  - Ludzie
  - ''
date: 2017-05-12 19:21:00
---
![Zdjęcie znalezione na pexels.com](/images/agile-sprint-vs-iteracja-intro.jpg)

Dzisiaj zapraszam Cię, drugi czytelniku, do krótkiej wizyty na koncepcyjnym ringu, gdzie zmierzą się dwaj zawodnicy: __Sprint__, zawodnik wagi średniej, oraz __Iteracja__, przedstawiciel wag lekkiej.

Nie jest to żaden poradnik, ani objawienie złotych myśli, a raczej mały eksperymenty myślowy, który może Cię zainspirować do ulepszania środowiska pracy.

Inspiracją do poniższej zabawy było u mnie moment w którym przeczytałem, że ktoś przetestuje omawianą w artykule bibliotekę w następnej iteracji. Nie w sprincie. W __i.t.e.r.a.c.j.i.__ 
I co w tym dziwnego? - zapytasz wzruszając ramionami. Otóż dotarło do mnie, że  tak bardzo stałem się "scrum boyem", że bardzo się ograniczam używając tylko scrumowego określenia __sprint__ zapomniawszy praktycznie o "edżajlowej", czy tam zwinnej, __iteracji__. I tak sobie myślę, że z innymi koncepcjami może być podobnie.   
Temat do przemyślenia podczas najbliższej bezsennej nocy.

W tym momencie czas zacząć pojedynek.
 
## Narożnik niebieski: Sprint   
__Opiekun: Jurgen Scrum__

[Sprint w teorii](https://www.scrum.org/resources/what-is-a-sprint-in-scrum)

## Narożnik czerwony: Iteracja  
__Opiekun: Armando Agile__

[Iteracja w teorii](https://www.agilealliance.org/glossary/iteration/)


## Runda 1
Zawodnicy krążą wokół siebie nieufnie, szukając słabych stron przeciwnika. 
Oba terminy są bliźniaczo do siebie podobne, oba wywodzą się ze środowisk zwinnych praktyk. Oba w zasadzie znaczą to samo, co możemy przeczytać w definicji na stronie [Agile Alliance](https://www.agilealliance.org/glossary/iteration/):

>"The Scrum community has historically used the term "sprint", but the two are nowadays used interchangeably without any particular connotation attached to one or the other."

Werdykt sędziowski: remis

## Runda 2
Słowo iteracja jest bardziej naturalne dla naszego języka, pozwala na ucieczkę od korpo mowy i [buzzwordów](https://en.wikipedia.org/wiki/Buzzword). Sprawia, że pojęcie staje się bardziej naturalne.

Werdykt: Zwycięstwo Iteracji


## Runda 3
Sprint kojarzy się z progresem, rozbudowywaniem aplikacji, parciem do przodu na osi czasu.

Iteracja sugeruje ulepszanie aplikacji, co łatwiej odnieść do np. refaktoryzowania, usprawniania UX i UI, redukcji długu technologicznego.

Werdykt: remis

## Runda 4

Sprint, jako element Scruma, dorzuca w pakiecie dodatkowe "rytuały", takie jak [Definition of Ready](https://www.agilealliance.org/glossary/definition-of-ready/), [Definition of Done](https://www.agilealliance.org/glossary/definition-of-done/), czy niezwykle lubiane przez wszystkich programistów Daily Scrumy. Czy tego chcemy, czy nie, codzienne spotkania stały się standardem i najbardziej rozpoznawalnym "artefaktem" zwinności. 

Iteracja jest niezależna, można ją zastosować w każdym projekcie, czy nawet fragmencie projektu bez narzutu koncepcyjnego. Świetne w krótszych projektach.

Werdykt: Zwycięstwo Iteracji.

## Wynik z aferą sędziowską w tle
Możesz, szanowny czytelniku, poczuć się oszukany werdyktem sędziowskim. I masz rację, wynik był z góry ustawiony. Ustawiłem go sam, osobiście, szukając najlepszego rozwiązania dla siebie. Życie to nie bajka, rzadko wygrywa ten bardziej szlachetny i uczciwy.

## Gdy światła na ringu już zgasną
Na koniec praktyczny przykład ile mi osobiście dało to rozmyślanie w kontekście projektu _Native Report_ realizowanego w ramach _Daj się Poznać 2017_.    
Od razu wiedziałem, że scrum w jednoosobowym projekcie to "overkill" i to taki w stylu wyjazdu z kombajnem na przydomowy trawnik. Musiałbym też konfigurować osobne narzędzia takie jak np. świetna do małych i średnich projektów [Taiga](https://taiga.io).

Ale! Aaaaaaleeeeeee... lekka iteracja daje mi inną możliwość. Emotka żarówki.

Otóż od jakiegoś czasu na Github jest dostępna zakładka _Projects_ a w niej mamy konfigurowalnego i bardzo prostego kanbana. Z racji tego, że tych "projektów" możemy tworzyć dowolną ilość dla swojego repozytorium, pomyślałem, że to świetny patent na utworzenie i planowanie luźnych iteracji.
I w ten sposób [możesz zobaczyć](https://github.com/fadehelix/NativeReport/projects/2) co sobie założyłem "zakodować" w okresie pisania tego posta.
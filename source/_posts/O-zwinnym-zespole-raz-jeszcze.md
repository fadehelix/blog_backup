title: 'Radość, czyli o zwinnym zespole raz jeszcze'
author: Adam Dziendziel
date: 2018-12-10 22:11:28
tags:
  - Agile
  - Scrum
categories:
  - Ludzie
---
![](/images/o-zwinnym-zespole.jpeg)

Po napisaniu ostatniego posta na tym blogu błądziłem jeszcze jakiś czas po zaułku łgaża, aż pomogli mi świetni ludzie z coworkingu.   
Ale to nie o nich, póki co, jest ten, odmrażający bloga, tekst, a o warunkach w jakich aktualnie pracuję.

Kilka lat temu, podczas nieodżałowanych Dni Wolnego Oprogramowania, tak świetnie się bawiłem podczas warsztatów z klocków Lego Mindstorms, że napisałem [tekst o samoorganizujących się zespołach](https://fadehelix.blogspot.com/2014/04/zbuduj-sobie-zespo-z-klockow-lego.html). 
Tutaj kopipejstuje (tak, wiem wiem...) jego podsumowanie: 

Aby mieć wydajny zespół, wymagane są:
1.  Jasno określony, realny do osiągnięcia cel,
2. Zdefiniowany limit czasowy,
3. Swoboda w wyborze ról,
4. Możliwość wymiany zadaniami,
5. Jeśli warunki na to pozwalają, pozwolić ludziom wyłączyć się z trybu produkcyjnego na krótki czas, aby mogli odpocząć i spojrzeć na tworzony projekt z pewnego dystansu,
6. Ludzie muszą wierzyć, że to co robią ma sens.

Jedyna modyfikacja z perspektywy czasu, to zmiana określenia "wydajny" na "efektywny". Jest to chyba związane z tym, że tak opisuje się osoby w mojej aktualnej pracy.

Ów warsztaty to było super doświadczenie, tak odświeżająco inne od profesjonalnych, lecz cichych, sztywnych i introwertycznych zespołów w których pracowałem.
No i była to zabawa, a obserwacje i wnioski to tylko teoria. Więc dlaczego w ogóle zawracam Wam tym głowę i marnuję czas? Ponieważ aktualnie znów odzyskałem radość z pracy, a to dlatego, że trafiłem do samoorganizującego się zespołu, gdzie się bardzo fajnie uzupełniamy, no bo tak:

1. Mamy jasno określony, realny do osiągnięcia cel sprintu. Akurat nie mamy typowego “sprint goal”, ale kontekst wybieranych user stories (tak, wiem że to się tłumaczy na “historyjki użytkownika”, ale miejcie dla mnie litość…) jest jasny. 
2. Sprint ma dwa tygodnie.   Dla mnie to jest ciekawa odmiana od tygodniowych iteracji, ale ze zdziwieniem przyznaję, że się świetnie sprawdza, bo eventy nie dominują tak kalendarza (dzień z review i retro nie zajmuje ⅕ a 1/10 całego czasu) i nie ma takiego poczucia, że tylko się gada a robić nie ma kiedy.
3. Ostatnio, nie bójmy się go tak nazwać, On Fullstack miał o wiele mniej pracy, niż ja, wiec se z tej zazdrości wziął i zaprojektował całkowicie nowy design kluczowej funkcjonalności aplikacji, dzięki czemu klient dostał co chciał, a ja mogłem się skupić na ostrej rzeźbie pikseli <3
4. Sami sobie rozbijamy user stories na zadania, ale to wcale nie oznacza, że finalnie “reporter” będzie je realizował. Bierze się to stąd, że każdy pracuje w innym tempie i jeśli ma czas i wiedzę jak dane zadanie zrealizować to sobie je bierze zdejmując tym samym presję z osoby, która ma słabsze tempo, albo nagle On Kiuej postawnowił uczciwie pracować i sugerować, że coś nie działa ;)
5. Nauczyłem się, że nierówne obłożenie pracą backendu i frontendu ma swoje zalety, ponieważ ta osoba, która ma akurat mniej pracy może sobie przeglądać backlog, robić refactoring, gadać z PM/PO upewniając się, że faktycznie robimy to co trzeba i jak trzeba, oraz może z dystansu udzielić sugestii innym, którzy są aktualnie intensywnie skupieni na bardzo wąskim obszarze projektu. No i, tutaj większość osób powinna zrobić znak krzyża, pisać dokumentację.
6. Mamy to szczęście, że przepisujemy i rozwijamy aplikację, która działa i zarabia dla klienta realne pieniądze. Dzięki temu dostajemy od biznesu stosunkowo konkretne wytyczne. No i najważniejsze - dostajemy sygnały, że Klient jest zadowolony z naszej pracy.

Zespół jest mały, zaledwie cztery osoby - Full Stack, frontendowiec, bakendowiec i tester. Z naszej czwórki tylko ten ostatni nie jest “polimorficzny” w zakresie realizowanych tasków, ale ma odpowiedni charakter, żeby się użerać z developerami, gdy poniesie nas kreatywność ;)   
I ta “polimorficzność” jest tutaj jednym z dwóch kluczowych czynników, ponieważ wg teorii zespoły scrumowe mają sens jedynie, gdy [są budowane z tzw. T-shaped people](https://adtmag.com/articles/2017/08/29/t-shaped-people.aspx).

I najważniejsze: KOMUNIKACJA 111    
Zarówno w postaci skrupulatnie przestrzeganego “daily” jak i częste konsultacje w zespole oraz z klientem, gdy tylko pojawia się najmniejsza niepewność. Taka bierząca komunikacja z klientem jest na wagę złota, ponieważ my dokładnie wiemy czy robimy coś dobrze, a klient czuje że działamy nawet jeśli efekty ma zobaczyć dopiero za ponad tydzień. To buduje zdrowe relacje w projekcie i minimalizuje toksyczną niepewność, czy idziemy w dobrym kierunku. Oczywiście zawsze istnieje ryzyko, że będziemy musieli "orać" naszą pracę, bo po stronie klienta ludzie się nie dogadali, ale wszystkiego mieć nie można.

To chyba tyle. Miał wyjść krótki tekst na przełamanie długiego odwyku od pisania i mam nadzieję, że da się to przeczytać i nie udławić się kawą. 

title: Jak napisać komuś referencję - krótki poradnik dla programisty
author: Adam Dziendziel
tags:
  - Tutorial
  - Mapa myśli
categories:
  - Ludzie
date: 2017-08-24 15:23:00
---
![](/images/referencje-programisty-intro.jpg)


... czyli słów kilka o tym jak można napisać krótką i (w miarę) obiektywną referencję z przeznaczeniem na portale w typie LinkedIn i Goldenline.

Napisałem ten mini poradnik głównie z myślą o osobach technicznych (programistach) którzy zostali zmuszeni do pisania czegoś, czego się nie debuguje ani testuje przed deploymentem ;)

## Keep calm i użyj mapy myśli
Gdy ja szukam inspiracji do napisania tekstu to często zaczynam od zrobienia [mind mapy](https://mindmapsunleashed.com/10-really-cool-mind-mapping-examples-you-will-learn-from) (mój ulubiony sposób wymyślania czegokolwiek). Niemniej zamiast bawić się od razu w słowo "główne" i linkowanie do niego nowych to wypisuję sobie swobodnie na kartce słowa kluczowe i potem je łączę. Powód? Nie chę się za szybko ograniczać myśleniem nad powiązaniami, bo to potrafi wpłynąć negatywnie na "proces twórczy".

Powstaje wtedy trzon który "oblewam wodą" czyli tak naprawdę po prostu łączę wybrane słowa kluczowe nadając tej mieszaninie spójną formę.

Bardzo łatwo zauważyć, że przy tak krótkim tekście jak referencja nie potrzeba wiele więcej poza interpunkcją i paroma spójnikami :)


## Praktyczny przykład, czyli słów kilka o koledze Mietku

Chcę wystawić referencję dla "koliga" Mietka Klawiszcza, front endowca w wieku ok. 30 lat, którego w dodatku osobiście nie lubię, ale doceniam jego wkład w rozwój firmy w której pracujemy, lub pracowaliśmy razem. 

Słowa kluczowe jakie w ramach czystej burzy mózgu przychodzą mi do głowy to:


profesjonalista    frontendowiec    perfekcjonista    doświadczony    lubi wyzwania    samodzielny    kreatywny    zaangażowany    lubi się uczyć nowych rzeczy    esteta    ambitny


Celowo powyżej nie używam żadnej interpunkcji ani formatowania tekstu innego, niż spacje czy tabulatory aby na etapie kreacji nie narzucać sobie żadnych ograniczeń, czy podziałów. Na to przyjdzie czas w następnym kroku.

 

Są to słowa które wypisałem w parę minut i co do których jestem pewien, że są prawdziwe.

I teraz skladam z tego surową referencję:

> Mietek Klawiszcz to ambitny profesjonalista dbający o każdy szczegół projektu w który jest zaangażowany. Jego kreatywność oraz chęc i łatwość uczenia się w polączeniu z dużym doświadczeniem i samodzienością uczynily go jednym z najważniejszych front-endowców w firmie. Tym co szczególnie zaimponowało mi u Mietka jest jego chęć do podejmowania nowych wyzwań.

To jest tekst napisany w kolejne dziesięć minut i oparty na obiektywnie sformułowanych cechach charakteru plus chłodna personalizacja przekazu (że to nie pisze bot, tylko człowiek który z Mietkiem pracował")

Uważam, że najlepiej sobie wypisać dużo słów, spriorytetyzować je, przefiltrować i odstawić do lodówki na jakiś czas. Po wyjęciu jeszcze raz na nie spojrzeć a potem już ugniatać je w ciasto :)

Wydaje mi się, że to jest całkiem niezłe podejście żeby przełamac niepewność przed uublicznianiem opinii - powyższy tekst jest obiektywny (aby się upewnić, że nie odpłynęliśmy za daleko od portu można samą listę cech charakteru dać do zweryfikowania innej osobie ) i elegancki bez zbędnego lania wody oraz lukrowania.


Oczywiście jeśli ktoś jest przyzwyczajony do code review, debugowania i testowania to wciąż może czuć się nieswojo, a w dodatku wygenerowany tekst jest tak strasznie suchy, ale uważam że jest to świetna baza i wtęp do pisania bardziej  elokwentnych referencji, czy recenzji.


W razie czego zawsze mamy stan do którego możemy zrobić revert ;)
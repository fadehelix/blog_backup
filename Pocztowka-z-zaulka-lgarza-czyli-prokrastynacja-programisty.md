title: 'Pocztówka z zaułka łgarza, czyli prokrastynacja programisty'
author: Adam Dziendziel
tags:
  - offtop
  - psychologia
  - prokrastynacja
  - efektywność
categories:
  - Ludzie
date: 2018-02-18 23:38:00
---
![](/images/zaulek-lgarza-intro.jpeg)

Piszę ten tekst siedząc wygodnie w pociągu relacji Wrocław-Katowice.
Świat za oknem pędzi jakieś 100 kilometrów na godzinę, na słuchawki właśnie weszła "Skała samobójców" Eldo. 
W przedziale oprócz mnie trzy osoby, każda wpatrzona w swój laptop.

>Ten, co pił ze strachu chciał zamaskować swój strach.
Załozył kamuflarz, pierwszy punkt uśiech na usta, drugi brak trosk cynizm i ironia.

Ja też własnie wyciągnałem komputer, żeby trochę nadgonić pracę, bo za niedługo mam przejąć po innym programiście projekt.
Ale nie zacząłem pracy, bo zanim zdążyłem uruchomić Webstorma, to podstępnie naszła mnie refleksja dlaczego ciągle jestem w drodze, dlaczego zmieniam miasta, firmy, znajomych. Dlaczego znów wpadłem w wir jedzenia śniadania w Bielsku, obiadu w Krakowie a kolacji we Wrocławiu, po to tylko by kolejne śniadanie zjeść w Katowicach.
A jeśli akurat jestem kilka dni w jednym mieście, to tracę całą efektywność i radość z życia.
Dziwny ćpun, co wciąga kilometry kolejowych torów zamiast centymetrów białych ścieżek.

Jestem programistą frontendowym i kilka razy w życiu już rzucałem tą pracę. W zasadzie w IT robiłem już chyba wszystko: byłem testerem, "backendowcem", "frontendowcem", Scrum Masterem, próbowałem stać się specem od UX... i zawsze ten sam scenariusz, czyli pełna ekscytacja na początku pracy, wiem że mam wiedzę, widzą to inni i po jakimś czasie zadania które powinne mi zająć godzinę, męczę cały dzień. Potem dwa. A na końcu w ogóle ich nie kończę. I zawsze to samo pytanie od PMa/ szefa / klienta/ głosu z Góry: dlaczego to ci zajęło tyle, a oceniałeś, że zajmie ci godzinę?

Moją odpowiedzią prędzej czy później był konflikt i moje odejście.

Ripley Bogle uśmiecha się dwiąco próbując zapalić wygrzebany  kosza na śmieci niedopałek.


>Czuł presję jakby plecak ważył coraz więcej
i coraz częściej czuł jak ego szykuje represję.

Prawdę mówiąc często nawet nie potrafię zacząć.
Najczęściej wiem, ale już na wejściu za dużo myślę o tym czy coś się nie zmieni w założeniach, czy ten kod będzie odporny na zmiany, jakie potencjalne zmiany mogą nadejść, myslę o tym czy ten kod jest dobrej jakości i jak go poprawić (bo przecież jakość jest na pewno niska).
Podważam sens swojej pracy, zaczynam jej nienawidzić. Zaczynam się bać. Chcę uciekać.

Zupełnie tak jak teraz, przy pisaniu tego tekstu. To już jest chyba czwarta wersja pisana całkowicie od nowa i nie mam pojęcia, czy ostatnia. I za każdym razem brzydzę się tym, co sam napisałem i co jeszcze godzinę wcześniej wydawalo mi się conajmniej niezłe.

Z zaułka dochodzi moich uszu szydercze parsknięcie.

>Przed oczami kalejdoskop, w płucach coraz mniej powietrza

Ciągłe myślenie o tym co będzie, a będzie na pewno coś złego, no bo przecież nie może być nic dobrego. Przecież nie daję wartości. Jestem słaby.
Ambicja nie pozwala odpuścić, powiedzieć, że jakieś zadanie zajmie mi cały dzień, a nie 2 godziny. Przecież każdy normalny programista z moim doświadczeniem powinien to w te dwie godziny spokojnie zrobić. Problem w tym, że ja wiem, że nie zrobię. Ale nie przyznam. To bardzo trudne i dziwne, ale chyba jednak bardzo przejmuję się tym, co inni o mnie pomyślą. Ale przecież nigdy się tym nie przejmowałem.
Na pewno?

I znów ten drwiący chichot.

>Dziki masochizm bez spokoju i bez sensu.

No dobra, ale przecież zawsze mogę kogoś spytać jak zacząć, albo czy to, co robię jest dobre. 
W teorii tak, ale w praktyce za każdym razem słyszę, że nikt nie ma czasu ze mną siedzieć jak z dzieckiem (ang. junior), szczególnie że przecież mam wystarczająca wiedzę.
Spirala wstydu i wyobcowania się nakręca, a z zaułka słyszę już niczym nie skrępowany głośny smiech.

Świat za oknem pędzi jakieś 100 kilometrów na godzinę, na słuchawki właśnie weszły "Kręte drogi" Fisza Emade. 
W przedziale oprócz mnie trzy osoby, każda wpatrzona w swój laptop.
Ja swój wyłączam i oddaję się bezproduktywnym rozmylaniom jak mam sam siebie naprawić. 
Może jednak da się być jednocześnie twórcą i tworzywem?



## Linkografia
[Why earning is a new procrastination](https://thecoffeelicious.com/why-learning-is-a-new-procrastination-104b53107e8b?gi=1d0719adc5ab)

[Overcoming Procrastination: Why Mindfulness is The Key](https://fityourself.club/overcoming-procrastination-why-mindfulness-is-the-key-b4bed2218d55?gi=6a16a4caa4e3)